6

litterarum artiumque florem non prius pervenerunt, quam unus, cuius arbitrium pro legibus ha-
bebatur , imperaret omneque recuperandae reipublicae studium exstingueret Ludovicus Magnus.

Sed ne aequo longius digrediamur, priusquam ad id quod in hac commentatione nobis
est propositum veniamne, nostro iudicio mirum non est, quod Roma orbis terrarum domina
tum demum artium liberarum aetatem auream ingredi coepit, cum republica in praeceps
data primum quidem nobilitaS, denique unus summam rerum arriperet. Ac populus Romanae,
qui omnes et corporis et ingenii opes eorum quos subegerat in suam convertebat utilitatem,
quomodo factum sit, ut multis post Graecos saeculis eruditionis cultusque summum gradum
ascenderet, cum e rebus gestis tum e natura et indole eius plane perspicitur. Namque Roma-
norum ingenium quatenus res usque ad historiae primordia integumento fabularum involuta
persequi possumus, tale fuisse apparet, ut a‘d vitam communem easque artes qnae huius vitae
commodis inserviunt omnia referrent ideoque liberales artes pro gravitate sua ac ieiuna qua-
dam severitate contemnerent. Unde factum est, ut in duobus potissimum studiorum generibus,
quae a dulci Camenarum commercio sane longissime absunt, omnem operam collocarent, in
iurisprudentia et belli artibuS, quas tam impigre tamque prospere excoluerunt, ut ceteras
antiquorum temporum gentes omnes multo superarent. Hanc palmam quis est qui eis detrecta-
verit Ῥ Quid igitur mirum quod Latium nunquam non viros tulit regendae reipublicae scientiores
militiaeque peritiores, quam qui in Parnasso ingenii exercitationem sive animi quaererent ob·
lectationem. Nam in‘ illa urbe, ubi Jani templi valvae per tot saecula patebant, optimae vires
et opes Justitiae inserviebant et Marti, ingenuis vero artibus, quae nisi otio et pace foventur
omnino florere nequeunt, quamdiu domi ordines de sua quisque conditione publica decertabant,
quamdiu orbis terrarum e divino oraculo Iuli subolis imperio non prorsus parebat pacatus,
litterae non suum habebant honorem. Itaque Italia usque ad aetatem reipublicae dilabentis,

quamvis Graecia ab antiquissimis temporibus primum quidem pedetemptim, mox maiore im-⁹

petu ad Italorum cultum humanitatemque vim suam conferret , nihil, ne historicorum quidem
studiis exceptis, tulit quod cum praeclaris illorum operibus posset comparari.

Maximi vero et gravissimi momenti fuit ad Graecorum ingenium cum Romanorum studiis
artius coniungendam Corinthus a-Mummio eversa, et Graecia suo iure et libertate privata atque
in provinciae Romanae formam redacta. Roma enim quamvis victrix ingenii Graeci gravitati relu-
ctari adeo non potuit, ut brevi Graecorum cultus et mores omnes vitae partes amplecterentur
tantumque ad Romanorum naturam indolemque conformandam atque perpoliendam valerent, ut
a Graecia, subiecta Roma expugnata esse haud temere diceretur. Namque sermo Graecus non
solum eo tum consilio' colebatur et tractabatur, ut litterae atque opera Graecorum intelligi pos·
sent, sed etiam ab hominibus nobilioribus in usum communem adhibebatur. Itaque M. Terentius
Varro aliique priscorum morum quasi propugnatores, qui his studiis obniterentur, ne mores totiusque
vitae institutio peregrina recepta disciplina corrumperentur, rapido temporis cursu superati sunt
et abrepti. Adde quod voluptatibus illa aetate in dies latius grassantibus bonorum morum
corruptelae cultus victusque Graecus deliciarum plenus succurrebat. Quocumque animum ad-
verteris, Graecos grammaticos, rhetoreS, philosophos eosque haud raro egregio praestantes in-
genio in nobiliorum aedibus invenieS, plerumque et litterarum et artis gymnasticae Graecae,
qua antiquae Romanorum exercitationes obruebantur, magistros, recitatores, itinerum comites.
Nec parvi aestimanda sunt itinera, quae adolescentes in ipsius Graeciae litterarum artiumque

 

 

