 

11

simus dicere licet, multis poetae Cyrenensis epitaphiis, quorum sermo, etiamsi vel de servis
agitur, saepe eiusmodi est, ut veram humanitatem sincerumque spiret amorem ¹). Toto igitur
huic generi, quod :elegiacam et didacticam, quam vocamus, poesin vitaeque quotidianae sapien·
tiam angustis finibus amplectitur, Callimachus, quem et ipsis epigrammatis oum Apolloni0, Ar-
gonauticorum auctore , acerrime certasse notum est, certam quandam formam, absolutam ac
perfectam dedit3 et admodum illo doctissimum quemque atque eruditissimum Romanorum pro
captu ingenioque gentis delectatum esse est perspicuum. Sic Catullus lepidissimis suis epi·
grammatis tanquam telis usus est adversus magnam illam aequalium catervam quorum mores
iram eius concitaverant. Sed hoc loco non uberius nobis agendum est de ea re, quae quam·
quam summi esse momenti ad poesis Alexandrinam vim ac proprietatem in propatulo est, tamen
ad id quo maxime tendimus, id tantum valere videbatur, ut in transcursu saltem esse tractandam
putaremus. In hoc igitur genere cum primas deferre partes Callimacho nemo dubitet, de ceteris
eius carminibus magna semper fuit inter viros doctos dissensio, Inter quos satis est duos
nominare, Valckenarium, qui Cyrenensem cum Sophocle comparare ausus est 2), et Guilelmum
Hertzberg ³), cui Callimachus ‚ in plerisque eorum carminum , quae nuno quidem comparent,
versificator potius videtur- esse quam poeta.

Quorum utrumque modum excessisse non difficile est probatu. Nam de eis Alexan-
drinorum poematis , quae proprie vereque dicuntur lyrica, notum est fragmenta ad nos
'pervenisse paucissima. Ac ne ,in hoc quidem genere illi bona antiquorum temporum exem·
plaria imitati sunt, sed mixta quaedam genera conformaverunt, qua re efficitur ut ad unam
certamque regulam iudicium vix dirigere possis. Neque ulla fere metra invenerunt nova
exceptis lascivis illis versibus Sotadeis 4) et GalliambiS‚ e quibus quales fuerint illius aevi
mores cognosci potest. Lyrica igitur poesi Alexandrinos minimum valuisse perspicuum est,
id quod non mirum videtur, quippe cuius ipsa natura atque indoles a ratione ac voluntate
florentissimorum illius aetatis scriptorum summopere abhorreat iisque potissimum carminibus
prima quaque occasione oblata compositis contineatur, quae deorum regumque Ptolemaeorum
celebrandorum causa diebus festis recitari solebant. Inter quae insignes erant hymni Calli-
machi, qui licet et ipsi doctrina maderent mythologica‚ tamen non solum in usum ac delecta·
tionem ipsorum grammaticorum esse condita videntur, verum etiam eo consilio ut mutatis no-
minibus gloriam Ptolemaeorum diebus sacris laudibus efferent3 velut primus hymnus Εἰς Δία,

 

 

1) Antb. Pal. VII. 460. Meineke xxvl.
Anth. Pal. vll. 459. Meineke XVI.
Anth. Pal. vn. 519. Meineke XIV.
Antb. Pal. vn. 519. Meineke XX„ quod cum inter cetera pietate sit insigne hic apposuimus:
Ἠῷοι Μελάνιππον ἐθάπτομεν, ἠελίου δὲ
δυναμένου Βασιλαὶ κάτθανε παρθενική,
αὖτοχερὶ . ζώειν γὰρ ἀδελφεόν ἐν πυρὶ θεῖσα
οὐκ ἔτλη. δίδυμον δ’ οἶκος ἐρεῖδε κακόν
πατρὸς Ἆριστίπποιο· κατήφησεν δὲ Κυρήνη
πᾶσα τόν εὔτεκνον χῆρον ἰδοῦσα δόμον.
2) Call. Eleg.f1·.p. 262, Sophoclis hac etiam parte ut in aliis multis similis fuit Callimachus.
3) Quaest.Prop.p.189.
4) Strabon. xlv, p. 468. ἦρξε δε Σωτάδης μὲν πρῶτος) κιναιδολογεῖν.
2 ια

