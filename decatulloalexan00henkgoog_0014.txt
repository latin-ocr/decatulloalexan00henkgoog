8

-- - ..ι -ὐ

men plerique elegantia quadam atque tersa nitidaque oratione erant insignes. Nullus autem
totius hominum generis et saeculi sui ingenium magis expressit quam Callimachus, qui optimo
iure omnium eius aetatis instar poetarum iudicatur. Ceterum cum commentationem nostram
sic instituerimus , ut de Callimacho fusius alio loco agendum esse videatur, mittamus eum et
ad Romanos redeamus. ’

Antiquiores enim· eorum poetae, imprimis Naevius, EnniuS, Pacuvius usque ad Ciceronis
aetatem cum sano usi iudicio poetarum Graecorum principes spectarent, Alexandrinos vero qui
eodem tempore florebant, neglegerent, viri docti quo tempore respublica collabi coepit tanto
studio illos secuti imitatique sunt, ιιι mag-nas mox litterarum partes genere suo amplecterentur
atque continerent. Neque vero mirari hoc quidem' licet. Jam enim monuimus magnum inter
Graeciam et Italiam praecipue post Corinthum deletam intercessisse commercium, quo factum
est, ut multi Romani in Graeciae urbibus diversa poeseos Alexandrinae genera, magnusque
praeceptorum Graecorum numerus , inter quos Parthenius poeta elegiacns primum obtinebat
locum, Romam confluerent. Sed ad has adventiciae causas accedunt innatae insitaeque. Ac
primum quidem similitudo quaedam rerum publicarum status atque rationis afferenda est.
Namque simul cum civitatis libertate oppressa et in Romanorum imperio et in Alexandri
Magni regnisque inde natis , magna illa vis quam populus ad litteras afferebat, in dies adeo
minuebatur, vix ut illae in natura moribusque gentis iam positae esse viderentur. Hinc Romae
homines nobilibus locis oriundi eo facilius Alexandrinos secuti sunt, quo magis Romanorum, de
quo iam diximus, ingenium severum et vitae semper usum spectans naturae poetarum illorum,
qui Alexandriae bibliothecis praeerant, non erat dissimile. Itaque omnes qui tum Romae in-
genio valebant, polita tersaque Alexandrinorum opera respiciebant3 cumque tragoedia et carmen
vere melicum , id quod facile intellegitur, vix colerentur Alexandriae, carmina didactica, epyl-
lia, poemata prima quaque occasione fusa, legebantur explicabantur, imitatione exprimebantur
vertebantur.

Unus Lucretius prorsus carebat sociis, quippe qui spreta mole illa doctrinae undique
congestae non sine causa vestigia Ennii optimorumque antiqui temporis poetarum vestigia seque-
retur. Num autem ei, ut erat sibi constans et fortis gravisque , primus omnino inter poetas
illius aetatis locus vindicandus sit - nec desunt qui ita censeant — satis dubitari potest3
quamquam principatum ab eo minime abiudicaremus, nisi exstaret etiam Valerius Catullus, Ex
hoc planissime cerni potest, Alexandriae poesis genus quam penitus tum invaserit litteras Ro-
manas, atque ne ingeniosos quidem et ex semet ipsis aptos viros efficere potuisse, ut auctori·
tati illi, quam formae limaeque aequales attribuebant, prorsus non parerent. Nam etsi Niebuh-
rium ad nimium processisse iudicamuS, cum summum quem Roma unquam viderit poetam esse
Catullum ¹) contendat et parum apte eum cum praestantissimis Graecorum poetis comparet,
tamen quo saepius ea carmina, quae ex suo ingenio Catullus condidisse apparet, perlegimu3‚ eo
magis iis adstipulamur, qui egregiis ingenii animique virtutibus adeo aequales poetam Veronen-
sem superavisse putent, ut inter Romanos certe pauci eius pares esse videantur.

Namque amatoria eius poemata non solum verum sincerumque animi motum et calo-

 

1) Romische Geschichte‚ 111„ S. 127. Der grosste Dichter, den Rom gehabt hat, ist Catull . Er
hat ganz dieselbe Vollkommenheit wie die griechischen lyrischen Dichter.

 

 

