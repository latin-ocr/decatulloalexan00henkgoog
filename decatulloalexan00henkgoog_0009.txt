De Catullo Alexandrinorum imitatore

Guil. Henkel.

----- τίς γλαῦκ’ Ἀθήναζ’ ἤγαγενς
Ar. Av. 301.

Cum a. h. s. LXXV. itinere in Britanniam suscepto cum J oanne Classen, viro summa pietate
⁴a me colende, Oxonii essem ibique Guilelmo Hertzberg, qui tum mihi praefectus erat, iubente
in Bibliotheca Bodleiana munere quodam fungerer, H. Coxe doctissimus bibliothecariuS, quem nuper
diem obiisse supremum lugeO, certiorem me fecit, Aemilium Baehrens, academiae J enensis docto-
rem de Catullo summopere meritum, non multo ante me adfuisse, ut codicem Canonicianum 30 ¹)
a Robinsonio Ellis primum diligentius tractatum inspiceret. Itaque cum antea multus fuissem in
poeta Veronensi, ita tamen ut faceta eius poemata non tam acerrimo studio perscrutarer, quam
oblectationis causa perlegerem , excepto vexatissimo illo carmine LXVIII. quod accuratius tra-
ctavi , occasione illa oblata facere non potui quin ad litteras quoque in arte critica versantes
propius accederem. Atque ut quanta codicis Oxoniensis auctoritas esse videretur, ipse, si pos-
sem, diiudicarem, facultate liberalissime data nonnullos ei dies in B. Bodleiana tribui et carmen
LXVHI. totum descripsi, cuius partem huic dissertatiunculae addidi specimen. Ex illo igitur
tempore id potissimum egi, ut quaecunque de Catulli carminibus recensendis et in Germania et
in Britannia scripta atque in lucem edita essent, inspicerem3 quoniam vero quaestionibus criti-
-cis operam navare non meum est, cum magis ad litterarum cognitionem rationemque ipsam
animum advertere soleam, imprimis id mihi inquirendum proponebam, quo vinculo poeta Veronensis
cum Graecis coniunctus esse videretur. Quae res etsi in libris de litterarum historia con-
scriptis saepe adumbrata et dissertationibus est tractata, tamen facere non potui quin , quod
meum de Catullo iisque quos imitatione expressit esset iudicium, aperirem. Qua in re cum
antea praeter Theocriti idyllia poetarum Alexandrinorum opera legissem nulla, fateor ea ipsa
re quod in Catullo operam collocabam, animum meum ad doctos illos poetas esse conversum
ita, ut quae ad memoriam nostram pervenerunt ipsa legerem. Ceterum cum ad hanc commen-
tationem accederem, id maxime spectavi ut eorum sententias refellerem, qui mirum esse putarent
Catullum poetam tam divino spiritu inflammatum institisse omnino talium virorum vestigiis,
quibus omnia natura praeter ingenium vere poeticum dedisse videretur.

Nonne enim constat neminem fere, ne Shakespeario quidem Goethiove summis poetis
exceptis, secundum legem quandam homini natura insitam ad summa pervenire potuisse

1) A. Baehrens, Cat. ed. 1876. Praef. p. XIV.
1 *

