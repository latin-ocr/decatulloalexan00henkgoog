16-

tis suis spectat, ut reducem dii boni eum faciant incolumem. Quominus autem misereat nos
mulierculae legenteS, prohibet magnus ille doctrinae atque sententiarum apparatuS, quo
omnes animi perturbationes obrui videntur atque refrigerari. Accedit quod poetam ipsum
non esse animo commotum aut affectibus perculsum, sed ut supra disputavi, subridere
apparet. Latent praeterea sub toto quae re vera gesta sunt, eaque foedissime, pravi Ptole-
maeorum mores, intestinae turbae ac seditioneS, turpissimae propinquorum caedeS, denique haec
potissimum res quod Euergeten non captum amore, sed reipublicae causa Berenicen duxisse
satis constat 1). Iam vero novum numen inter sidera relatum sibimet ipsum custodiam puri
castique coniugii vindicans, adulterium detestatur, sicut in epithalamiis interdum fit, omnemque
ante Hymenaeum Venerem. Maxime autem ⁴ in carmine quod castitati patrocinatur quodque
reginae modo nuptae oblatum recitatumque vel ab ipsa perlectum est, nimis offendimur poetae
circa singula haerentis lascivia', quae tam late patet, ut haud inepte conicere possis hos poe·
matis versus non a bibliothecario regio confictos, sed ab ipso Clodiae adultero esse interpolatos
Hoc certe ex illis cognoscitur, quantopere ii qui litteras Graecas tum colebant, etiamsi maximam
partem viros doctos ac ieiunos fuisse notum est, tamen temporis ingenii atque depravatorum
morum rationem duxisse videantur.

Nonne enim ipsas quas Coma in adulteros iactat minas magis. iocose quam serio aut
vere dicta esse, elucet e poena, quam impudici dabunt: nam neque preces neque libamenta
eorum se esse accepturam minatur, sed mala, inquit, illa dona levis pulvis bibat 2). Denique,
quod haud levis est momenti, poeta cavit, ne cum morum integritatem defenderet, ad viros aut
principes, Maecenates suos, se converteret. Sane ante aetatem Macedonicam nemo poeta ele·
giacus matronam vel puellam allocutus ita libidini indulgere ausus est nt Catullus Lesbiae, Pro-
pertius Cynthiae amator!

Quodsi miri huius poematis fontes et argumentum omnemque rationem iterum animo
reputaveris, vera tibi totius Alexandrinae poeseos imago in uno carmine, sicut in ipso Calli·
macho, principe Alexandrinorum, vitia et virtutes, effingi videbis. Licet enim ne haec qui·
dem elegia, siquidem eo nomine carmen dignum est, politioris artis luminibus careat, tamen
animi vere poetici fervorem ubique desideramus3 propterea quod etiam praestantissimi poetae
saeculi quod ad deteriora vergebat, unam certe facultatem prorsus amiserant eamque gravissi·
mam: namque ea quae singulorum hominum propria sunt vitia, virtutes, animorum perturba-
tiones ita cogitare atque adumbrare, ut in ipsa pectora eorum qui audiunt vel legunt, descen-
derent, non illorum fuit. Quid igitur mirum, quod interdum in argumenta incidunt non modo
frigida atque insipida, sed etiam ea quae a natura humana plane abhorreant? Omnino antem
hoc dolendum esse mihi videtur, quod Graeci quo tempore ingenii poetici vires iam langue·
scere ac paene exhaustae esse viderentur, omni, ut ita dicam, pabulo adiumentoque ab exteris
gentibus petendo carebant. Neque enim unquam ceterorum populorum litteras linguasque cura·
verunt, id quod quamdiu optumarum artium flore omnes superabant, certe impune facere iis

1) Hyginus Astronon. 11, 24 narrat Berenicen exercitum e proelio fugientem repressisse et patri vi·
tam servasse; propius autem Justinus, XXVI, 3, ad verum accedere videtur, qui Demetrio, Poliorcetae filio, Bere·
nice adiuvante de medio sublato Ptolemaeum eam in matrimonium duxisse tradit.

2) V. 85. ’

 

