 

12

quem cum inter ipsas libationes 1) ad aram Iovis esse recitatum, id quod e primis verbis con-
cludi potest, tum in laude Ptolemaei, terrestris dei, versari apparet. Idem etiam magis valere
nobis videtur in magnum illum hymnum Εἰς Δῆλον, quo — versibus trecentis viginti quinque
—- descriptionibus digressionibusque satis variis miseri Latonae parturientis errores, nascituri 2)
natique Apollinis et Ptolemaei Philadelphi laudes canuntur. Deinde illud poema quod inscri-
bitur Εἰς Ἄρτεμιν plenum narratiunculis, iisque suavissimiS, tanta omnis generis rerum copia
abundat, ut quo omnino tendat auctor, interdum haud facile sit intellectu, quamquam Ephesum
urbem a Ptolemaeo captam designari constat. Hymno sexto Εἰς Δήμητρα composito Callimachus
narrat quam multa Ceres diutinis passa sit errationibus multisque de locis deae sacris agit,
deinde per longissimam digressionem de Erysichthone et rebus singulis ad Cereris cultum per·-
tinentibus. Hoc quoque carmine regis gloriam quo tempore Cariam imperio suo adiecerat au-
geri voluit. Hymno denique Εἰς Ἀπόλλωνα Cyrene, Battiadarum patria, quae et ipsa cum im-
perio Aegyptio coniuncta erat, et Ptolemaeus rex victor, sub Solis nomine celebrantur.

Omnibus his poematis, quorum alia antiquissimis illis hymnis qui Homeri nomine cir-
cumferebantur, alia ab iis abhorrent, communia sunt ingens vis digressionum fabularumque,
profana cnm sacris mixta, multi iique subiti ad res diversissimas transituS, inopinatae deorum
ἀποστροφαί, lyrici et epici sermonis commutatio. Ex his quoque cerni potest, Callimachum id
egisse, ut fines omnes inter diversa litterarum genera sive natura sive usu ortos extingueret,
id quod saeculo illi ad deteriora vergenti diversissimasque res permiscenti atque confundenti
prorsus conveniebat. Adde huc quod Cyrenensis verissimum illud ἀπόφθεγμα Aristotelicum
αὐτὴ ἡ φύσις τὸ οἰκεῖον μέτρον εὗρεν adeo neglexit, ut versum hexametrum cuilibet dicendi
ac sentiendi generi aptaret, qua ex re poesis lyrica quantopere tum deflorescere coeperit ubivis.
cognoscere licet. Nonne iisdem fere de causis apud F rauco-Gallos Alexandrinus, qui dicitur, ver·
sus inde a saeculo XVII. Thoma Cornelio auctore tantum valere coepit, ut omnia poeseos.
genera ad hoc usque tempus amplectatur? Quocunque igitur animum converteris, et ceterorum
Alexandrinorum et Callimachi principis carmina, cum ipsi circa externarum pusillarumque rerum
species saepe haereant, carere videbis miro illo concentu, qui inter numeros et ipsa argumenta
intercedit praeclarissimorum antiquitatis exemplarium. Quid? quod Callimachus nimius fuisse·
videtur in figuriS, quae vocantur, ἀντίθεσις et ἀναφοραὶ adhibendis, quo vitio Alexander Pope
elegantissimus atque artificiosissimus auctor poematis quod inscriptus est Essay on Man, atque·
eius epigoni adeo laborant, ut et ipsi hac quoque in re cum Alexandrinis recte comparandi
esse videantur. Cuius rei notissimum exemplum est locus ille hymni Εἰς Δῆλον ³), ubi quat-
tuor deinceps versus incipiunt verbis χρύσεα, χρυσῷ, χρύσειον ,’ χρυσῷ, quae sequitur quinti
versus tertium vocabulum χρυσέοιο. Etiam κῶλα aeque longa similibusque constantia verbis
ex adverso ponere solet, qua re efficitur ut breves enuntiationes atque abruptae inter se respon·
deant et oratio oriatur crebris clausulis concisa.

 

l) Ζηνός ἔοι τί κεν ἄλλο παρὰ σπονδῇσιν ἀείδειν

λώιον.
2) In ipso utero matris puerum vaticinantem audimus de Gallis, qui duce Brenno Phocidem sint irrupturi,

ut templum Delphicum diripiunt. vv. 162sqq., nimis autem inepte Latonam matrem puerperio excruciatam poeta
exhortantem facit ut prosiliat: v. 214. γείνεο, ysius«) κοῦρε, καὶ ἤπιος ἔξιθι κόλπου.
3) vv. 260 sqq.

 

 

