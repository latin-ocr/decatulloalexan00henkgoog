14

pissime afferuntur Αἴτια, quae Apollonius Rhodius pro opere satis vili habenda censuit, Pro·
pertius imitanda sibi proposuit; venustissima Acontii et Cydippae fabula ¹), quam illi Cor·
pori Elegiarum inseruerat, quod naufragium vita non superavit, eo magis est dolendum, cum
Callimacheae poesis indolem ac formam pulcherrime adumbravisse videatur. Idem fere valet
in Ἑκάλην, quam Naekius 2) sagacissimo acumine e tot disiectis membris instaurandam sibi
suscepit.

Jatn ut ad Berenicem transeamus, qua omnis comparatio inter Catullum et Graecos
instituta nisi fundamento niti, at certe adiumento uti debet, vix dubitari potest, quin Catullus
carmine LXVI non solum imitatus sit, sed etiam verterit, id quod hac potissimum ex re colligi
licet, quod Callimachi fragmenta 34, 35⁵, 350 Catulli verbis fere accurate respondent, et c. LXV
15 leguntur haec: mitto Haec expressa tibi carmina Battiadae. Huius igitur carminis ex·
plicationem ita instituemus, ut nulla iam Romani ratione habita nil nisi Graeci argumentum
recenseamus. ’

Ptolemaeus Euergetes paullo postquam Berenicen, quae filia erat Magae, fratris germani
Philadelphi3), in matrimonium duxit, cum in eo esset ut Seleuco regi Syriae 4) bellum inferret,
nova nupta absentis viri desiderio deperiens vovisse dicitur, comam vel unum capilli sui cin-
cinnum recisum in fano Aphrodites Zephyritidis tamquam ἀνάθημα deae se esse dicaturain.
Quod votum cum solvisset, miro modo pium reginae donum e sacro sublatum est. Tum
Conon, assiduus ille caeli siderumque spectator, eo processit adulationis atque fatuitatis», ut
comam regiam inter astra fulgentem se repperisse contenderet ideoque nonnullis stellis, quae
usque ad illud tempus nominibus caruerant, Berenices Comae nomen indidit. Age nunc consi-
deremus, quam docte ex more suo vir Alexandrinus in condenda elegia usus sit satis inepta
illa fabula. Licet enim mariti discessus et misera uxoris condicio atque lamentationes argumen-
tum praeberent satis amplum veraeque elegiae idoneum, si id unum poeta egisset, ut veros
animi affectus moveret, tamen aliam viam ingressus est. Namque astronomicam illam conse-
crationem, quam leviter tetigisse praestabat, non modo missam facere nolebat, sed etiam faceta
Cononis adulatio, quippe quae aequalium iudicio conveniret, adeo ei placuit, ut hanc osten·
tandae eruditionis facultatem non sibi praetermittendam esse putaret. Itaque quo reginae,
quam etsi adulatione magnopere delectatam vix risum tenuisse verisimile est, gratiam sibi con-
riliaret suoque indulgeret animo, Amorem et Minervam vinculo quodam quamvis frigido inter
se coniunxit atque conexuit. Ceterum cur ea potissimum quae in contemplatione rerum caele·
stium versantur, adhibuerit, mirari desines, si tecum reputaveris, astrologiam tanta vix usquam
floruisse auctoritate quanta in litteris Alexandrinorum. Memineris velim Alexandri Aetoli,
Arati, Eratosthenis3 atque etiam in ceteris Callimachi operibus quantum e reliquiis conici licet
summum locum videtur obtinuisse. Attamen hac re hi inter se differunt, quod cum ceteri tum
Φαινομένων καὶ Λιοσημείων auctor, quem apud Romanos in summa fuisse admiratione ipse
Cicero auctor est, ad hominum utilitatem potissimum artem suam conferant , Callimachum vero
mythologicis illis digressionibus voluptatis causa carmina ornavisse manifestum est. Primis

———.-——-

1) cf. Dilthey, De Call. Cydippe. Lips. 1863.

2) N. opuscula phil. vol. 11.

3) Sororem Euergetae fuisse fabulatur Hyginus, Astrom. poet. 11, 24.
4) Apud Catullum V. 12 Assyrio&

 

 

