9

rem spirant, sed etiam quamquam ad veritatem omnia vides expressa, summa arte sunt polita. ’

Quo accedit varia rerum et numerorum copia quibus plerumque prospere utitur, atque ita ut
suam servet naturam proprietatemque.

Attamen quoniam etiam Catullum maximis potissimum carminibus exempla Graeca
secutum esse satis patet, ne eius quidem carmina summis illis vitiis non laborant, quorum in
Alexandrinorum poematis nos taedet. Sed de his infra fusius agemus. Hoc loco id tantum
ad rem illam explicandam atque excusandam addimuS, etiam vero ingenioseque poetae lyrico
splendidissimisque praedito facultatibus, cum iuvenis esset, rationem fuisse habendam eius poesis
generis, quod illo tempore vigebat, et nisi praematuro obitu fuisset abreptuS, provectiore aetate
animi imperante impetu vincula illa naturae repugnantia excussurum fuisse.

11.

Quod Goethiusssontendit, et gentibus et totis populis nonnunquam viros nasci singulm,
in quos totius gentis et reipublicae virtutes ac vitia quasi in unum corpus coaluisse videantur,
id in antiquorum et in recentiorum rebus tam saepe accidit, ut a vero illud minime abhorrere
satis eluceat, nec quicquam sit negotii tales afferre vitos, qui aetatis suae ingenium atque in-
dolem exprimant. Atque ii illis potissimum temporibus existere mihi videntur, quae insignia
sunt aut studiis in easdem semper res conversis aut litterarum inopia quadam atque sterilitate. '
Sed etiam tum cum litterarum studia vigent ac florent, interdum fit ut existant qui a simi·
, lium multitudine, nisi praestantia atque earum rerum quas cum his communia habeant, haud
differant. Satis est nominasse Lucianum, Erasmum‚ Voltarium, quorum quisque quae fuerit
aequalium eruditionis et morum summa plane declarat. Ac si Alexandrinos percensum-is, quo-
rum e scriptis quales ipsi fuerint iudicare licet, vix dubitabis quin omnium eius aetatis poeta·
rum doctorumque virorum instar habendus sit Callimachus. Sed propterea satis difficile est
verum iustumque de eo facere iudicium, quod et omnibus litterarum partibus operam navavit,

et saepe secum pugnat atque adeo sibi non constat, ut sententiis vel maxime contrariis quas
viri docti de eo tulerunt, auctoritas quaedam sit vindicanda. Quoniam autem Cyrenensis poe-
tae ingenium cum ad omnem Romanorum poesin tum ad Catulli, Propertii , Tibulli carmina
elegiaca maximi fuisse momenti in propatulo est, omnibus temporibus fuerunt qui gravissimam
illam quaestionem moverent, nec forte unquam prorsus disceptari poterit, cum parvis tantum
fragmentis iudicium nostrum nitatur. Difficile enim osse, aut ut verius dicam, omnino vix fieri
posse, ut ingenium virtutemque Callimachi paucis complectaris, intelliges, si in aliorum gen-
tium litteris similia quaesiveris, neque enim quemquam invenies quem cum hoc viro Proteo
simillimo iuste conferre possis. Idem dicendum est de comparatione cum Ronsardio a me supra
instituta, quamquam docto huic Franco-Gallorum poetae haud pauca cum illo sunt communia,
sive indolem spectas ipsam, sive magnum quod habebat uterque ad litteras excolendas momentum.
Nam quicunque qualis fuerit saeculi XVI. litterarum condici0, non ignorat, Ronsardium, Antonii
Mureti amicum, cum Europae terris ad occidentem spectantibus peragratis magnum rerum
usum prudentiamque sibi parasset, libris omnis litterarum generis conscriptis et multis poema-

tis, quae et obsoletis et novis inauditisque locutionibus turgebant, compositis, nanctum esse, ut
2

