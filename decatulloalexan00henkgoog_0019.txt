13

Neque vero omnino, quod iam supra monuimus, poetam, cuius ex operibus paucissima
supersint, spernere licet, et hymnorum qui ad nos pervenerunt, duo nobis tam egregii esse vi-
dentur, ut Callimachum non modo virum doctum ¹) aut versificatorem fuisse, sed nobiliore palma
dignus esse appareat. Quis enim est qui non delectetur iis, quae de dulcissima Diana infan-
tula tam suaviter, tantoque animi fervore fabulatur 2), et carminis illius Εἰς Λουτρά Πάλλαδος,
quod medium interest inter elegiacum genus et hymneticum , eo loco 3) ubi Tiresiam iuvenem,
cum Tritoniam necdum conspexisset, luminibus orbatum esse narrat? Ibi enim oratio leviter
fluit ac commode, sermo autem ut est gravis ita simplex et sincerus3 atque quamquam circa
ipsius balnei singula haeret, tamen pudica sunt omnia neque quicquam habent putidi. Immo
vero nisi forte crassiore utaris Minerva, facere nou poteris quin lenem quendam risum in labris
poetae latentem animadvertas. Huc si numeros molliter properantes elegantemque versuum
rationem addiderimus, quae in hoc certe epyllio a variis animi affectibus haudquaquam discre-
pat, hunc locum in venustissimis qui faustae fortunae beneficio de poesi Alexandrina nobis
servati sunt, numerare non dubitabimus. ’

Iam iis quae hucusque adumbravimus eo pervenimuS, unde mox ad Romanos redire et
ad Catullum ipsum pedetemptim accedere licebit. Quanto enim in honore poetae elegiaci
Alexandrini cum omnino antiquis temporibus, tum apud Italos fuerint, non solum e nonnullis
Veronensis carminibus, sed etiam e Propertio, Tibullo, ovidio, HoratiO, atque Quintiliano, cuius
iudicio quod exstat X, 1, 53 sqq. nitimur, plane cognoscitur. Elegiam autem AlexandriniS, ut
ita dicam, patriam fuisse vel provinciam maxime idoneam, cum maiora erant attingenda quam
epigrammata, ex iis quae supra de ingenio eorum disputavimus apparet. Nam quo alio in
genere diligentia, eruditione, sedulo studi0, intento labore, argumenti ubertate, plura proficere
poterant? Itaque praeter Philetam et Callimachum Aratum quoque, Theocritum, Euphorionem,
Hermesianactem, Phanoclem, denique Alexandrum Aetolum elegiam, vel potius ἐπύλλιον elegia-
cum excoluisse audimus. Cum vero apud Alexandrum, acris facilisque ingenii virum , mixtum
illud poeseos genus gliscens adhuc vel crescens videaS, apud Callimachum, praestantissimum
condendorum versuum artificem, perfectum habes atque absolutum.

Eo igitur molestius ferimus quod ne huius quidem generis supersunt specimina satis
multa ad verum indicium faciendum3 nihil enim manibus tenemus nisi Λουτρά Πάλλαδος, car·
men iam supra a me memoratum, et exigua illa De Coma Berenices elegia, quam Catullum
c. LXVI satis accurate e graecis expressisse constat 4). In tanta autem reliquiarum paucitate
multum ad elegiaca Alexandrinorum epyllia iudicanda posse profici nemo est quin videat.

Neque quicquam de horum opusculorum origine compertum habemuS, utrum in παρέρ-
γων numero ac nugarum, qualia impigrum illud ingenium haud pauca fudisse verisimile est,
putanda sint, an multum operae et laboris in iis poeta consumpserit. Hoc pro certo constare
videtur τὰ Λουτρά in honorem sacrorum Argivorum eum composuisse, Coma autem Berenices,
ut erat poeta aulicus, Ptolemaeo eiusque uxori blandiri. E ceterorum Cyrenensis carminum
elegiacorum, quae aetatem non tulerunt, a multis et laudatoribus et detrectatoribus sae·

1) cf. Guil. Hertzberg, Quaest. Prop. p. 189.

2) Hymn. Εἰς Ἀρι. v. 4. ὥς ποτε πατρὸς ἐφεζομένη wadnam, et quae sequuntur, etiam v. 81 sqq.
3) Hymn. Ele Λουτρά. v. Sosqq.

4) cf. Valckenaer. Gallim. fr. eleg.

