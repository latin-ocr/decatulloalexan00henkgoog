 

κήκ-

domicilia ac sedes Athenas , Mytilenam, Rhodum susceperunt, non modo ut elegantioris vitae
et politioris humanitatis praecepta ex illis haurirent, verum etiam ut efficaciores fierent ad
rempublicam bene administrandam summosque in ea honores capessendos. Quod commercium
quo magis augebatur, eo plura fieri non poterat quin scripta Graeca importarentur3 mox totae
a Graecia in Italiam migrabant bibliothecae , multa quo latius propagarentur opera in sermo-
nem Latinum vertebantur.

Iamiam igitur ad litterarum Romanarum tanquam cardinem illum pervenimus, quo
tempore in novas formas transierunt, cum Romani sive iudicio sive affinitate quadam ingenii
impulsi ei litterarum Graecarum generi diligentissime operam navare coeperunt, quod cum
primo legendo cognovissent et adamavissent, mox suapte ingenii vi et impetu excolere
conati sunt ita ut per totam illam aetatem auctoritatem obtineret. Ut enim in eloquentiae
studio egregia illa Atticorum exemplaria , imprimis Demosthenem , neglegebant, ita ne in
poetarum quidem genere eligendo e vivo illo largoque fonte inde ab Homero usque ad Sopho-
clem scaturiente hauriebant, sed quasi in secundae mensae frustulis acquiescebant, quam ab
artium patria tulit Aegyptus. Neque vero miri illius Romanorum et Alexandrinorum foe-
deris causas difficile indagabis. Nam cum fracto ingenti illo infirmoque Alexandri Magni im·
perio Graecia ipsa deiecta iaceret, singulaeque civitates eversae essent, simul cum morum disci-
plina etiam sermo Graecus corrumpi, ingenii Graeci vires elanguescere, ipsaeque Musae obmu-
tescere coeperunt. Una docta litterarum studia tutum praesidium invenerunt ac receptaculum
aulam Ptolemaeorum Alexandrinam, quae urbs sedes facta est hominum ingeniosorum, qui id
maxime agebant, ut ingentes illas opes a maioribus acceptas colligerent, conservarent, in ordinem
redigerent. Multiplicis igitur variaeque doctrinae imprimis grammaticam spectantis iactatione
illa aetas insignis3 neque certe falluntur qui veras Graecorum litteras antiquiores iamdiu ab·
solutas ante illa tempora fuisse contendunt ac perfectas. Neque enim Ptolemaei aut summa
liberalitate aut artificiis tempora illa revocare valuerunt ad divinam animi flammam, cui Grae-
corum poesis debebatur, excitandam idonea, nec docti illi viri Serapei et Musei custodes atque
alumni, quippe qui re vera peregrini essent in AegyptO, a plebis Alexandrinae commercio ex
omnium gentium colluvie permixtae omnique et rerum gestarum et humanitatis communitate
carentis ac praeterea, ob mores perditissimos infamis, intelligi aut quidquam proficere potuerunt.
Ne aulae quidem regiae splendore aut regum gratia, quos non omnes optimis artibus favisse
constat, nec templorum privatorumque aedificiorum maiestate nec pomparum magnificentia com-
pensari illis poterat patria, libertas, amissa vera immortalium fides!

Quae cum ita essent, mirari non licet, quidquid poeseos et illis temporibus ad memo·
riam nostram pervenit, prorsus carere divina illa animi incitatione, neque iniuste nobis facere
videmur, si viros illos. strenuos , qui cum in bibliothecis instituendis digerendisque summam
collocabant operam, tam multa milia versuum condebant, non pluris facimus quam facundos
illos Francogallos, qui cum vitae condicionibus haud dissimilibus uterentur, munificentiam et
bellicam gloriam Ludovici Magni frigidis suis versiculis celebrabant. Alexandrini, cum non
multi extarent aequales qui iudicare possent, praecipue sociis ac sodalibus carmina sua condi-
disse videntur, quorum fabulas plerumque ex remotissimis temporis antiquissimi angulis con-
gerebant; quidquid autem ingenii vere poetici deerat, suppetebatur ingenti glossarum farragine,
contortis sententiarum structuriS, amplis digressionibus, vasta doctarum rerum congerie. Atta-

