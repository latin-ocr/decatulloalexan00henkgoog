4

 

 

nisi imitandi quasi gradu antea superato? Nam ιιι tota genera, ita singuli pendent ex iis qui
praecedebant. Summum autem hoc est, poetam his exercitationibus perfunctum et in se ipso
positum nova proferre valere atque ingeniosa. Neque enim pro imitationibus habemus quae
nobilissimi nostrae aetatis vates egregia Graecorum et Romanorum exempla secuti procreaverunt.
Aliquo tamen iure contendere possis, ad nimium in imitando aliquem progressum esse, si, id
quod in Catullo et Alexandrinis vides, modicum temporis spatium inter exemplaria et imitato-
res intercedat; quam rem ad poetae ingenium iudicandum atque intelligendum haud *levis esse
momenti per se patet. Nam ut omnium quae vivunt natura recte percipi intelligive non pot—
est, nisi quomodo orta, aucta, nutrita sint perspexerimus, ita ad opera cuiusvis poetae examinanda
compertum habeas oportet, quales fuerint eius institutio, disciplina, ingenii primitiae. Atque ut
cum Catullo comparationem instituamus, haud scio an aptius e litteris summopere politarum,
gentium exemplum afferri possit quam a Britannia, quorum litterae aequabilius constantiusque
quam nostrae excultae sunt ac progressae3 Georgium Byron dico ‚ qui Thomam Moore Hiber-
num tam sincerum diligentemque vitae scriptorem invenit, ιιι ne minimam quidem rem omit-
teret, quae ad summi viri ingenium penitus cognoscendum aliquid proficere videretur.

Videmus autem eum non modo Homerum Aeschylum Euripidem, Tibullum Catullum ¹),
summo studio imitatum esse, verum etiam, id quod in eo qui pulcherima illa carmina Don
J nan et Childe Harold composuit, vix credibile esse videtur, Alexandrum Pope, qui optimo iure
princeps habetur poetarum illius sodalicii quod Artificial School vocatur. Is cum Iliadem et
odysseam suam anglice versam, qua magnas sibi paraverat divitias, Ricardo Bentley misisset,
ut quid de suo Homero sentiret, sibi rescriberet, memorabile tulit responsum: „It is a very
pretty poem, Mr. Pope, but you must not call it Homer“. Quoniam igitur constat, Prometheum
illum Britannicum, quem pluris facimus quam multos Catullos ‚ per complures annos vestigiis
institisse tantuli Alexandri, atque, ιιι e Francogallis quoque et Italis exemplum petam, etiam
a Julio Caesare Scaliger, Tassone, Thuan0, MontaniO, summa admiratione cultum esse Ronsar-
dium, quem Galliae Callimachum nomino, quid mirum est quod Catullus iuvenis ex Alexandrinis
maximeque ex Callimacho pendet ’ἓ

Quaenam autem inter Romanorum et Graecorum litteras intercederet ratio quo tempore
haec in illas transire coeperint, vel ut de hominibus dicam, quo Veronensis poeta cum Cyre-
nensi coniunctus sit vinculo , haec ita inquirere, ut et totius saeculi et singulorum poetarum
ingenii indolem specteS, magnam habet delectationem. Itaque hanc quaestiunculam, quam non
μεμυημένων, sed tironum gratia suscepimuS‚ ita, si placet, instituemus, ut primum quae in uni-
versum dicenda esse videantur, deinde quae ad Callimachum, postremo quae ad Catullum perti-
neant disputemus. --

Restat ut commemorem, quibus maxime scriptis praeter maguam dissertationum copiam,
quas enumerare longum est, ad rem nostram spectantibus operam dederim:

Ch. G. Heyne, De genio saeculi Ptolemaeorum. Opusc. vol. I. p. 76 sqq.
L. C. Valckenaer, Callimachi elegiarum fragmenta cum Elegia Catulli Callimachea, ed:

Joh. Lusac Lugd. Bat. 1799.

,Α -‚-—

1) Praestantissima haec sunt: Hours of Idleness, Equal to Jove that youth must be etc. C. LI. Ille
mi par esse deo videtur. — Oh! might J kiss those eyes of fire etc. C. vn. Quaeris quot mihi basiationes. —
Ye Cupide, droop each little head. etc. C. 111. Lugete, o Veneres Cupidinesque.

