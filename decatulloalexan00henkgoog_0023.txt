17*

licuit, cum vero ipsi laberentur, ea iis defuerunt unde novum sumerent succum et sanguinem.
An dubitas, quin futurum fuerit, ut saltem lyrica poesis, ne dicam renasceretur, at certe ali-
qua ex parte recrearetur, si viri docti et vernaculo sermoni et· carminibus, qualiacunque erant,
earum gentium quae sub Macedonum aut Romanorum potestatem erant subactae , operam de·
dissent vel levissimam? Quod quo luculentius probetur, vix necesse est iterum exempla de·
promamus e recentiorum gentium historia litterarum. Quis enim nescit, quanto cum fructu
Germani, Britanni, Slavi popularia potissimum , quae vocant, carmina alii ab aliis mutuati
sint, Franco-Gallorum vero poesin ad haec usque tempora hac re maxime laborare, quod in
Germanorum Anglorumque linguae studio operam quantulamcunque collocare dedignabantur‘.>

Romanis, cum iterum Graecorum vestigia premere inciperent, qua aetate anili .illo
flore in Aegypto fruebantur, contigit, ut existeret Catullus! At quantopere putas talem
virum secum esse luctatum, cum intellexisset, in tanta ingenii ubertate sibi quoque ad exem-
plaria Alexandrinorum, quamvis a sua ipsius natura ac indole essent diversa , nulla alia de
causa¹ nisi quod Romanis tum maxime placebant, esse descendendum! Itaque idem ille lepidis·
simorum illorum carminum minorum auctor, quae, licet ipse Nugas ea dicat, tamen vel
Heinii, poetae a Catulli ingenio non alieni, venustum libellum fere aequant, ita aequalium
iudicio ac voluntati morem gessit, ut et ipse ad Graecorum epigonos se applicaret. ·

Sed iam diutius aequo in vestibulo morati sumus; altera commentatiunculae nostrae
pars, in qua cum de aliis Veronensis carminibus tum de vexatissima elegia disputabimus
sexagesima octava, alio loco foras dabitur.

corrigenda ε

pag. 11 1. ἐςεῖδε pro ἐρεῖδε.
πρῶτος pro πρῶτος).

